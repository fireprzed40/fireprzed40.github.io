---
layout: single
title:  "Podsumowanie października"
date:   2022-11-04 18:00:00 +0100
tag: "raport wydatków"
header:
    teaser: /assets/2022-11-04/wyniki-inwestycji-październik-2022_s.png
---
Ło borze szumiący. Wszystko leci. Licząc w euro, mój osobisty wynik za sierpień to **-5.63%**, drugi najgorszy w tym roku (po czerwcu). Przez cały miesiąc giełdy światowe szły w miarę stabilnie w dół. W Europie wyniki były ciekawsze, bo przez chwilę wyglądało na to, że UK dołączy do klubu krajów rozwijających się, po opublikowaniu nowego budżetu skarcił ich [IMF][9], a przede wszystkim rynki finansowe, które alergicznie zareagowały na propozycje kolosalnego powiększenia deficytu budżetowego - i to nie w imię jakiegoś dofinansowania kosztów energii, tylko drastycznego cięcia podatków. Przez chwilę wyglądało, że funt może kosztować równo jednego dolara, Bank Anglii w trybie awaryjnym uruchamiał wykup obligacji, bo naprawdę godziny tylko dzieliły rynek ubezpieczeń emerytalnych w Zjednoczonym Królestwie od masowego bankructwa - a to pociągnęłoby za sobą kilka banków i pewnie istotną część europejskiego sektora finansowego. A jak mój eksperyment? Ano słabo. To na pewno jeszcze nie jest [FIRE][2]. Bardziej wygląda, jakbym musiał planować solidne FatFIRE, bo poziom na którym ustabilizowały się domowe wydatki... szkoda gadać.
[![Wyniki inwestycji (w EUR) w październiku 2022](/assets/2022-11-04/wyniki-inwestycji-październik-2022_s.png)](/assets/2022-11-04/wyniki-inwestycji-październik-2022.png)

Wartość [moich inwestycji][8] to aktualnie 1 846 340 zł. Zgodnie z uproszczoną [zasadą 4%][1], na wydatki w kolejnym miesiącu mogę przeznaczyć 6154 zł i tyle przelałem na ROR. Podsumowanie pełnych wydatków[^3] (22 958 zł) z września sugeruje, że to jebnie. Nie ma siły. Podatkowe wydatki spadły do minimum (czyli 1600 zł miesięcznie na ZUS/NFZ za działalność gospodarczą bez przychodu), trochę ciężko mi wymyślić, co jeszcze można ciąć. Te 3 i pół tysiąca za samochód, to doroczny przegląd plus amortyzacja (czyli wydatek, ale taki który poczujesz na koncie dopiero gdy samochód będzie sprzedany), nie bardzo można to zmniejszyć nie rezygnując z samochodu zupełnie. Budowlane/ogrodowe wydatki można by było wyeliminować, pewnie, tylko co to za przyjemność mieszkać w nieuporządkowanym ogrodzie. To już raczej lepiej wrócić do bloku (tak naprawdę to nie jest możliwe... to historia na kiedy indziej). Kategoria "pies" obejmuje też inne futrzane/pierzaste stwory, jest opcjonalna o tyle, że jeśli nie przeszkadza mi, że we śnie ubije mnie reszta rodziny, to mógłbym z niej zrezygnować. No i odsetki - część (niewielka) to leasing samochodu i kredyt hipoteczny, jakieś 80% to kredyt pod zastaw aktywów u brokera. Który owszem, mógłbym zamknąć - ale wtedy zrealizował bym znaczącą stratę na zakupie akcji pół roku temu (9.78% - czyli jakieś 7 500 $). Trzymam się założeń, że każdy kryzys musi minąć, i nie sprzedaję. Dźwignia jest nieco większa, niż planowałem - 1.31 zamiast 1.2 - ale to bardzo daleko od ryzyka wymuszonej sprzedaży. Przez chwilę była wyższa, ale skonsolidowałem inwestycje u jednego brokera.  W kategorii "Inne" w tym miesiącu jest sporo drobnicy związanej z odnawianiem i porządkowaniem domu. Znów, niby nie konieczne, ale...
<iframe markdown="0" title="Podsumowanie wydatków w październiku 2022" src="/assets/2022-11-04/wydatki-październik-2022.html" width="100%" height="450px" frameborder="0"></iframe>

Dochód we wrześniu jest właściwie pomijalny. Duży przychód z odsetek wynika z kwoty czekającej na rachunku oszczędnościowym aż uda się zrealizować zaplanowany zakup nieruchomości. Normalnie te pieniądze pracowałyby na rachunku brokerskim, zostawienie ich w banku kosztowało mnie już zdecydowanie więcej, niż jednomiesięczny przychód z kontraktu[^5] (ponieważ nawet promocyjne oprocentowanie jest znacząco niższe od inflacji).
<iframe markdown="0" title="Podsumowanie przychodów w październiku 2022" src="/assets/2022-11-04/przychody-październik-2022.html" width="100%" height="450px" frameborder="0"></iframe>

Na koniec najważniejszy, w dłuższej perspektywie, wykres: całkowita wartość majątku[^6]. Wrześniowe wydatki przewyższyły przychód o 21 700 zł. Spadek wartości inwestycji dołożył się nieco do tej straty i sierpień kończę z wynikiem -30 000 zł. Wyjaśnienie: między styczniem a marcem widać duży wzrost zadłużenia - to pożyczka pod zastaw ETFów. Chwila, kiedy giełdy miały małe tąpnięcie, bo Putin zaczął zbierać armię na granicy, a ja myślałem, że na tym się skończy, i dokupiłem akcji pod korek. No cóż.
<iframe markdown="0" title="Podsumowanie majątku w październiku 2022" src="/assets/2022-11-04/całkowity-majątek-październik-2022.html" width="100%" height="450px" frameborder="0"></iframe>

Jeszcze krótko o wojnie: od rozpoczęcia inwazji Rosji na Ukrainę nie dołożyłem nic do moich oszczędności. Cała nadwyżka przychodu przekazywana była organizacjom wspierającym obronę Ukrainy i jej ludność. We wrześniu (wspomniany brak kontraktu) to była tylko niewielka kwota, ale od lutego na ten cel przekazałem w sumie 46 100 zł.

[1]: {% post_url 2022-09-28-zasada-czterech-procent %}
[2]: {% post_url 2022-09-12-czym-jest-fire %}
[^3]: Jak liczę wydatki? O tym będzie później.
[^4]: Zdaję sobie sprawę, jak absurdalnie to brzmi dla 99% mieszkających w Polsce. O tym będzie później.
[^5]: Jak/gdzie trzymać oszczędności? O tym będzie później.
[^6]: Jak to śledzę? O tym będzie później.
[^7]: Jak się tutaj znalazłem i jak to się zaczęło? Zgadliście: o tym będzie później.
[8]: {% post_url 2022-10-26-w-co-inwestuję %}
[9]: https://en.wikipedia.org/wiki/International_Monetary_Fund
