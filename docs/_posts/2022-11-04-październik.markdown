---
layout: single
title:  "Podsumowanie października"
date:   2022-11-04 18:00:00 +0100
tag: "raport wydatków"
header:
    teaser: /assets/2022-11-04/wyniki-inwestycji-październik-2022_s.png
---
Październik odrobił część strat z poprzednich miesięcy. Zgodnie z raportem z rachunku brokerskiego w euro, mój wynik to **6.08%**, całkiem miło. Podsumowanie wszystkich aktywów, w tym różnych kont emerytalnych, daje w sumie **4.52%** na plusie, nadal przyjemnie. Wydaje mi się, że wpływ na uspokojenie (częściowe) rynków miało zapełnienie europejskich magazynów gazu (ceny są nadal wysokie, ale wróciły do poziomu sprzed lutego) i nieco lepsze wieści ze Stanów. Co prawda inflacja w USA w poprzednim miesiącu wyniosła 8.5%, o 0.3 punktu procentowego więcej, niż przewidywali analitycy (a ten odczyt odbił się gwałtownym natychmiastowym spadkiem na giełdzie), ale jest to pewna stabilizacja. [FED][10] podniósł stopy, rynek miał nadzieję, że może to już koniec (ta nadzieja pękła na początku listopada, ale ćśś). Zobaczymy co dalej. Do [FIRE][2] mi jeszcze daleko, parę solidnych kryzysów po drodze pewnie jeszcze zobaczę. W tym ten obecny.
[![Wyniki inwestycji (w EUR) w październiku 2022](/assets/2022-11-04/wyniki-inwestycji-październik-2022_s.png)](/assets/2022-11-04/wyniki-inwestycji-październik-2022.png)

Wartość [moich inwestycji][8] to aktualnie 1 822 699 zł. Zgodnie z uproszczoną [zasadą 4%][1], na wydatki w kolejnym miesiącu mogę przeznaczyć 6014 zł i tyle przelałem na ROR. Wydatki[^3] w październiku wyniosły 23 735 zł, znacząco więcej - szukałem w październiku dodatkowych oszczędności i nie za bardzo udało się je znaleźć. Chociaż, może trochę inaczej: z tych wydatków te 3 700 zł w kategorii rozrywka to wcześniej zarezerwowany wyjazd. Gdyby nie to, zaplanowane 3 000 zł mniej niż we wrześniu udało by się zrealizować. Pies był trzy razy u weterynarza, kupiliśmy zapas karmy: od razu pękły trzy tysiące. W kategorii biuro kilka dorocznych wydatków na oprogramowanie też dobrze podbiło całość bilansu. To naprawdę był w miarę oszczędny miesiąc. Może jeszcze paliwo, 1 200 zł w tym miesiącu, jest czymś do zredukowania.
<iframe markdown="0" title="Podsumowanie wydatków w październiku 2022" src="/assets/2022-11-04/wydatki-październik-2022.html" width="100%" height="450px" frameborder="0"></iframe>

W tym miesiącu przyszły zaległe zwroty podatku z zagranicy. Do tego zwrot kilku wcześniejszych wydatków, jakaś promocja bankowa[^5] na oprocentowanie (dwa dni szperałem gdzie zaparkować aktualnie gotówkę) i po raz pierwszy od kwietnia 2021 miesięczne wydatki prawie zgadzają się z przychodami. Prawie. Zmalał też - minimalnie - współczynnik margin kredytu inwestycyjnego, z 1.31 do 1.30.
<iframe markdown="0" title="Podsumowanie przychodów w październiku 2022" src="/assets/2022-11-04/przychody-październik-2022.html" width="100%" height="450px" frameborder="0"></iframe>

Na koniec najważniejszy, w dłuższej perspektywie, wykres: całkowita wartość majątku[^6]. Wrześniowe wydatki przewyższyły przychód o 750 zł. Wzrost wartości inwestycji pokrył taką różnicę ze sporym naddatkiem, całkowity wynik na plusie o 15 900 zł. Natomiast dość daleko ciągle do szczytów z listopada 2021 - brakuje dobre 200 000 zł.
<iframe markdown="0" title="Podsumowanie majątku w październiku 2022" src="/assets/2022-11-04/całkowity-majątek-październik-2022.html" width="100%" height="450px" frameborder="0"></iframe>

[1]: {% post_url 2022-09-28-zasada-czterech-procent %}
[2]: {% post_url 2022-09-12-czym-jest-fire %}
[^3]: Jak liczę wydatki? O tym będzie później.
[^4]: Zdaję sobie sprawę, jak absurdalnie to brzmi dla 99% mieszkających w Polsce. O tym będzie później.
[^5]: Jak/gdzie trzymać oszczędności? O tym będzie później.
[^6]: Jak to śledzę? O tym będzie później.
[^7]: Jak się tutaj znalazłem i jak to się zaczęło? Zgadliście: o tym będzie później.
[8]: {% post_url 2022-10-26-w-co-inwestuję %}
[9]: https://en.wikipedia.org/wiki/International_Monetary_Fund
[10]: https://en.wikipedia.org/wiki/Federal_Reserve
