---
layout: single
title:  "Początek eksperymentu: czy to już FIRE?"
date:   2022-08-17 14:56:45 +0200
tag: "raport wydatków"
---
Eksperyment zaczyna się w tym momencie: czy to już może [FIRE][2]? W lipcu wartość moich inwestycji[^8] odrobiła straty - rok do roku jest na zero (niestety poniżej rosnącej szybko inflacji). Sytuacja światowa zdaje się - no nie poprawiać jeszcze, ale przynajmniej stabilizować. Rynki wiedzą (chyba) czego się dalej spodziewać, co może (ale nie musi) oznaczać koniec spadków. Licząc w euro, wynik miesiąca: wzrost o **10.20%**. Z tego nietrywialna część to spadek wartości walut europejskich do dolara, ale ćśś - Europa jest moim miejscem zamieszkania i głównym rynkiem odniesienia i tego będę się trzymać.
[![Wyniki inwestycji (w EUR) w lipcu 2022](/assets/2022-08-17/wyniki-inwestycji-lipiec-2022_s.png)](/assets/2022-08-17/wyniki-inwestycji-lipiec-2022.png)

Wartość moich inwestycji to aktualnie 1 980 000 zł. Zgodnie z uproszczoną [zasadą 4%][1], na wydatki w kolejnym miesiącu mogę przeznaczyć 6600 zł i tyle przelałem na ROR. Podsumowanie pełnych wydatków (45 117 zł) z lipca sugeruje, że chyba na głowę upadłem jeśli wydaje mi się, że to się domyka, ale... Jest szansa, że ograniczenie dostępności pieniędzy na ROR wpłynie na zmniejszenie wydatków[^3]. Do tego wydatki podatkowe właśnie się skończyły, bo skończył się też kontrakt. Duże wydatki na samochód też nie są czymś, co się będzie powtarzać co miesiąc: to opłacone w lipcu roczne ubezpieczenie AC, plus duży przegląd, plus koszty wyjazdu wakacyjnego do Włoch.
<iframe markdown="0" title="Podsumowanie wydatków w lipcu 2022" src="/assets/2022-08-17/wydatki-lipiec-2022.html" width="100%" height="450px" frameborder="0"></iframe>

Przychód w lipcu (na wykresie kategoria "pensja") to już prawie końcówka poprzedniego kontraktu. Niewiele[^4], ze względu na długie wakacje w czerwcu - na kontrakcie nikt nie zapłaci ci za czas wolny. Wyjątkowo duży przychód z odsetek wynika z kwoty czekającej na rachunku oszczędnościowym aż uda się zrealizować zaplanowany zakup nieruchomości. Normalnie te pieniądze pracowałyby na rachunku brokerskim, zostawienie ich w banku kosztowało mnie już zdecydowanie więcej, niż jednomiesięczny przychód z kontraktu[^5].
<iframe markdown="0" title="Podsumowanie przychodów w lipcu 2022" src="/assets/2022-08-17/przychody-lipiec-2022.html" width="100%" height="450px" frameborder="0"></iframe>

Na koniec najważniejszy, w dłuższej perspektywie, wykres: całkowita wartość majątku[^6]. Mimo lipcowych wydatków przewyższających przychód o 19 000 zł, wzrost wartości inwestycji powoduje, że zamknięcie miesiąca jest na plusie o 75 900 zł. Tiaa. To jest ten moment, pod koniec metaforycznej podróży, kiedy ruchy giełdy wykonują dużo większą pracę, niż ja[^7]. Między styczniem a marcem widać duży wzrost zadłużenia - to pożyczka pod zastaw ETFów. Chwila, kiedy giełdy miały małe tąpnięcie, bo Putin zaczął zbierać armię na granicy, a ja myślałem, że na tym się skończy, i dokupiłem akcji pod korek. No cóż.
<iframe markdown="0" title="Podsumowanie majątku w lipcu 2022" src="/assets/2022-08-17/całkowity-majątek-lipiec-2022.html" width="100%" height="450px" frameborder="0"></iframe>

Jeszcze krótko o wojnie: od rozpoczęcia inwazji Rosji na Ukrainę nie dołożyłem nic do moich oszczędności. Cała nadwyżka przychodu przekazywana była organizacjom wspierającym obronę Ukrainy i jej ludność. W lipcu (wspomniany koniec kontraktu i zmniejszone przez to przychody) to była tylko niewielka kwota, ale od lutego na ten cel przekazałem w sumie 45 000 zł.

[1]: {% post_url 2022-09-28-zasada-czterech-procent %}
[2]: {% post_url 2022-09-12-czym-jest-fire %}
[^3]: Jak liczę wydatki? O tym będzie później.
[^4]: Zdaję sobie sprawę, jak absurdalnie to brzmi dla 99% mieszkających w Polsce. O tym będzie później.
[^5]: Jak/gdzie trzymać oszczędności? O tym będzie później.
[^6]: Jak to śledzę? O tym będzie później.
[^7]: Jak się tutaj znalazłem i jak to się zaczęło? Zgadliście: o tym będzie później.
[^8]: W co inwestuję? O tym będzie później.
